# 問答

## 我想乞這本冊提意見，愛去底搭？

若是汝會曉 Github，你可著[本冊的 Issue 頁面](https://github.com/LinLshare/min/issues)內底提問題；若是毋曉，可以發送內容到我的郵箱：Lshare\#outlook.com`(請用@代替#)`。

## 是乜個動力使得汝來編這本冊？

我的母語是閩南語潮汕話。自從出外求學後，我愈來愈毋會呾，有好濟字也從來不捌安怎寫，親像青盲囝遐樣；還有時，明明會知怎呾的字，迭迭記毋起。原因是毋知怎寫的字大腦無有圖形記憶，記憶較淺。

面對這遐情況，我有怨嘆，也有氣憤，這就是我的動力。

## 著現代社會，咱真有必要去浪費時間學習閩南語或者潮汕話嗎？

有必要。我覺得母語是咱的根，咱的文化藏著內底。根結實，正能吸收其他語言文化的營養。無的呾，人會變得膚淺，親像個浪子。



